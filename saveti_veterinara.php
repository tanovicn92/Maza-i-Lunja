<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <meta description="">
  <meta keywords="">
  <title>Maza & Lunja | Prevoz kućnih ljubimaca | Hotel za pse</title>
  <link rel="icon" href="slike/favicon-16x16.png" type="image/gif" sizes="16x16">
  
  <link href="css/bootstrap.min.css" rel="stylesheet">
  <link href="css/style.css" rel="stylesheet">
  <link href="css/predefinisani_bootstrap.css" rel="stylesheet">
</head>
<body>
	<?php 
		include("header.html");
		include("navigacija.html");
    ?>
<main class="container">
  <h2> SAVETI VETERINARA </h2>
  <h3> Nega dlake i kože pasa </h3>
  <p>
Koža je najveći organ tela životinja I svakodnevno je izložena uticajima iz spoljašnje sredine. Svoju osnovnu ulogu, a to je pre svega odbrambena uloga, kao I mnoge druge fiziološke uloge (sprečava gubitak vode, štiti od fizičkih, hemijskih I mikrobnih povreda) može vršiti isključivo zdrava I kompaktna koža zajedno sa dlačnim pokrivačem. Razni paraziti, oboljenja, deficit vitamina, kao I disbalans hormona mogu dovesti do lošeg kvaliteta dlake I kože pasa. Upravo iz tog razloga veliki akcenat stavljamo na svakodnevnu negu dlake I kože ljubimaca. 
</p>
<h3>Četkanje pasa </h3>
<p>
Svakodnevno četkanje Vaših ljubimaca pomoći će da se otklone nečistoće sa dlake, a dlake ce izgledati sjajno I uredno. Četkanje, posebno vlasnicima, pomaže u periodima pojačanog linjanja pasa. U zavisnosti od rase, veličine psa I kvaliteta dlake, izabraćete adekvatnu četku, česalj, rukavicu. 
</p>
<h3>Kupanje pasa </h3>
<p>
Kupanje jeste važno u nezi Vaših četvoronožnih prijatelja - pasa. Osim što morate voditi računa o temperaturi vode, izabrati adekvatan šampon, postupiti prema uputstvu za upotrebu istog, važno je da znate da kupanje ne sme biti često. Samim kupanjem možete primetiti bilo kakve promene na koži. Ako ih primetite predlažemo da ih ne rešavate sami već da se obratite veterinaru. Najčešće promene su: pojačano opadanje dlake, suva I lomljiva dlaka, svrab, crvenilo, pečati na koži. Kožna oboljenja su jako uporna I dugotrajno se leče pa je higijena iste od presudnog značaja. Stanje kože I dlake psa su prvi pokazatelj zdravlja jer ona kao najveći organ je prva na kojoj se pojave promene I ukažu da postoji drugi zdravstveni problem. Najčešći su demodikoza, seboreja, svrab, šuga... 
</p>
<h3> Higijena ušiju I noktiju kod pasa </h3>
<p>
Prilikom kupanja preporučujemo da zaštitite ušni kanal kako voda ne bi ušla. Ako do toga dođe posušite tupferom. Uši se nikako ne čiste hidrogenom I stapićima za uši. Na našem tržištu postoji zadovoljavajući broj preparata za tu namenu. Ako održavate higijenu ušiju Vašeg psa a primetite učestalo češkanje, mlataranje glavom, neprijatan miris iz uha obratite se veterinaru. Kod pasa koji ne uspevaju sami da srede nokte I ako su redovno u šetnji potrebno je sečenje noktiju. To je obično potrebno kod manjih rasa pasa. 
</p>
<h3> Ishrana pasa </h3>
<p>
Pored spoljašnjih uticaja I nege veliku ulogu u izgledu kože I dlake ima ishrana pasa. Ishrana mora biti kvalitetna, pravilna, prilagođena uzrastu I aktivnosti psa. Hrana je jedan od osnovnih uzroka alergijskih reakcija kod pasa a one su uočljive prvo na koži I dlačnom pokrivaču. 
</p>
<p>
Dr vet.med. Jovana Klisura
</p>
</main>




    <?php
    include("footer.html");
	?>



<script src="https://ajax.googleapis.com/ajax/libs/jquery/1.12.4/jquery.min.js"></script>
<script src="js/jquery.js"></script>
<script src="js/jquery-ui.js"></script>
<script src="js/bootstrap.min.js"></script>

</body>


</html>